Nasce a Recanati nel 1798, dal conte Monaldo e dalla marchesa Adelaide Antici
 - Padre di antica famiglia nobile pontificia, erudito ma i idee fortemente conservatrici
 - Madre dura e gretta, rigidamente cattolica, priva di affetto per i figli.
Cresce in un ambiente bigotto e conservatore istruito da precettori ecclesiastici (che "prosciuga" gia' a 10 anni)
Poi dal 1812 ella ricca biblioteca paterna: testi greci e latini, scritti filologici ed eruditi ma anche autori del '700.
In "sette anni di studio matto e disperatissimo"  impara da solo greco, ebraico, spagnolo e inglese - latino e francese gia' li conosceva
E scrive numerose opere erudite che stupiscono i dotti del tempo (storia dell'astronomia, saggio sopra gli errori popolari degli antichi) e anche poesie e tragedie.

Tra il 1815 ed il 1816 si ha la "conversione letteraria" dall'erudizione al bello comincia a leggere i grandi poeti e gli scrittori moderni (ma ha riserve sul romanticismo)
Inizia una corrispondenza col famoso classicista Pietro Giordani
Si manifesta in lui una grave deviazione della colonna vertebrale, che lo rende deforme e ne arresta la crescita, mentre lo studio intenso danneggia i suoi occhi.
Nel 1819 ha una crisi depressiva, una condizione di prostrazione e aridita' durante la quale giunge a meditare il suicidio e a tentare la fuga.
Questa crisi segna il passaggio //

Fra il '19 ed il '20 scrive l'infinito, alla luna, la sera del di' di festa, e completa la raccolta delle poese pubblicate nel 1826 con il titolo di idilli (piccoli)
compone inoltre, tra il '21 e il '22, dieci canzoni raccolte in volume nel 1824 e scrive la maggior parte dello zibaldone.
Nel 1822 finalmente puo' uscire da recanati e parte per un soggiorno a Roma, che si rivela pero' subito una fonte di cocenti delusioni
Tornato a recanati nel 1823, si dedica alla stesura delle operette morali.
In seguito a un contratto con l'editore stella, si reca a Milano, poi a Bologna e infine a Firenze.
Nel 1828, a Pisa, riprende a scrivere poesia (a Silva) proseguendo nell'anno successivi durante l'infelice soggiorno a recanati (la quiete dopo la tempesta, il sabato del villaggio) seguiti il mese successivo dal canto notturno (grandi idilli)
Nel 1830 abbandona definitivamente recanati trasferendosi, fino al 1833, a firenze.
Stringe rapporti sociali piu' intensi e comincia ad interessarsi maggiormente alle questioni politiche.
Dopo un amore sfortunato per Fanny Targioni Tozzetti (Aspasia) si trasferisce con Antonio Ranieri a Napoli
Dopo risiede fino alla morte (1837) e dove scrive la Ginestra.

Si puo' seguire l'evoluzione del pensiero leopardiano attraverso lo zibaldone
Il poeta prende le mosse dal sensismo e dal materialismo settecenteschi:
 - la felicita' si identifica con il piacere dei sensi
 - ma questo desiderio di piacere e' infinito quindi inappagato e fonte di infelicita' perpetua che solo le illusioni possono placare
La prima fas del pessimismo leopardiano e' quella del pessimismo storico:
 - la natura -Madre Benigna- offriva agli antichi -come ai bambini- capacita' di immaginare e illudersi (una pienezza vitale che rendeva possibili azioni generose ed eroiche)
 - la ragione -fruttto del progresso storico- ha distrutto le illusioni e costretto gli uomini a rendersi conto della propria condizione di infelicita'.
L'infelicita' dipende dall'evoluzione storico-culturale e del progressivo distacco dallo stato di natura.

Intorno al 1820-24 -in corrispondenza con l'indagine condotta nelle operette morali- si ha il passaggio dal pessimismo storico al pessimismo cosmico
L'infelicita' e' una condizione assoluta e universale che coinvolge tutti gli esseri di ogni tempo
In quanto necessaria conseguenza dell'indifferenza della natura matrigna (meccanismo cieco e indifferente alla sorte delle creature)






I CANTI DI LEOPARDI


L'INFINITO
Attraverso lo Zibaldone e' possibile ricostruire la poetica leopardiana del "vago e indefinito":
 - L'unica fonte di piacere e' l'immaginazione
 - L'immaginazione e' stimolata da immagini e suoni vaghi e indefiniti capaci di evocare sensazioni dell'infanzia
 - La poesia deve recuperare la visione immaginosa dell'infanzia attraverso la memoria (rimembranza) - anche se ai moderni e' consentita solo poesia di sentimento.

---
Sempre caro mi fu quest’ermo colle,
E questa siepe, che da tanta parte
Dell’ultimo orizzonte il guardo esclude.
Ma sedendo e mirando, interminati
Spazi di là da quella, e sovrumani
Silenzi, e profondissima quiete
Io nel pensier mi fingo; ove per poco
Il cor non si spaura. E come il vento
Odo stormir tra queste piante, io quello
Infinito silenzio a questa voce
Vo comparando: e mi sovvien l’eterno,
E le morte stagioni, e la presente
E viva, e il suon di lei. Così tra questa
Immensità s’annega il pensier mio:
E il naufragar m’è dolce in questo mare.
---

INFINITO = Immaginare indefinito
La siepe esclude il reale e innesca l'immaginazione
Enjambemants, parole lunghe e plurale moltiplicativo per rendere la sensazione di indefinito
Dall'infinito spaziale (spazi senza limiti) all'infinito temporale (il perdersi nell'eternita')
La coscienza individuale (che costringe l'uomo a guardare alla realta') si spegne nell'annegarsi nell'immensita' del tutto



IL SABATO DEL VILLAGGIO
---
La donzelletta vien dalla campagna,
In sul calar del sole,
Col suo fascio dell’erba; e reca in mano
Un mazzolin di rose e di viole,
Onde, siccome suole,
Ornare ella si appresta
Dimani, al dì di festa, il petto e il crine.
Siede con le vicine
Su la scala a filar la vecchierella,
Incontro là dove si perde il giorno;
E novellando vien del suo buon tempo,
Quando ai dì della festa ella si ornava,
Ed ancor sana e snella
Solea danzar la sera intra di quei
Ch’ebbe compagni dell’età più bella.
Già tutta l’aria imbruna,
Torna azzurro il sereno, e tornan l’ombre
Giù da’ colli e da’ tetti,
Al biancheggiar della recente luna.
Or la squilla dà segno
Della festa che viene;
Ed a quel suon diresti
Che il cor si riconforta.
I fanciulli gridando
Su la piazzuola in frotta,
E qua e là saltando,
Fanno un lieto romore:
E intanto riede alla sua parca mensa,
Fischiando, il zappatore,
E seco pensa al dì del suo riposo.

Poi quando intorno è spenta ogni altra face,
E tutto l’altro tace,
Odi il martel picchiare, odi la sega
Del legnaiuol, che veglia
Nella chiusa bottega alla lucerna,
E s’affretta, e s’adopra
Di fornir l’opra anzi il chiarir dell’alba.

Questo di sette è il più gradito giorno,
Pien di speme e di gioia:
Diman tristezza e noia
Recheran l’ore, ed al travaglio usato
Ciascuno in suo pensier farà ritorno.

Garzoncello scherzoso,
Cotesta età fiorita
E’ come un giorno d’allegrezza pieno,
Giorno chiaro, sereno,
Che precorre alla festa di tua vita.
Godi, fanciullo mio; stato soave,
Stagion lieta è cotesta.
Altro dirti non vo’; ma la tua festa
Ch’anco tardi a venir non ti sia grave.
---



LA QUIETE DOPO LA TEMPESTA
---
Passata è la tempesta:
Odo augelli far festa, e la gallina,
Tornata in su la via,
Che ripete il suo verso. Ecco il sereno
Rompe là da ponente, alla montagna;
Sgombrasi la campagna,
E chiaro nella valle il fiume appare.
Ogni cor si rallegra, in ogni lato
Risorge il romorio
Torna il lavoro usato.
L’artigiano a mirar l’umido cielo,
Con l’opra in man, cantando,
Fassi in su l’uscio; a prova
Vien fuor la femminetta a còr dell’acqua
Della novella piova;
E l’erbaiuol rinnova
Di sentiero in sentiero
Il grido giornaliero.
Ecco il Sol che ritorna, ecco sorride
Per li poggi e le ville. Apre i balconi,
Apre terrazzi e logge la famiglia:
E, dalla via corrente, odi lontano
Tintinnio di sonagli; il carro stride
Del passegger che il suo cammin ripiglia.

---
*famiglia = servitu' di famiglia Leopardi*
---

Si rallegra ogni core.
Sì dolce, sì gradita
Quand’è, com’or, la vita?
Quando con tanto amore
L’uomo a’ suoi studi intende?
O torna all’opre? o cosa nova imprende?
Quando de’ mali suoi men si ricorda?
Piacer figlio d’affanno;
Gioia vana, ch’è frutto
Del passato timore, onde si scosse
E paventò la morte
Chi la vita abborria;
Onde in lungo tormento,
Fredde, tacite, smorte,
Sudàr le genti e palpitàr, vedendo
Mossi alle nostre offese
Folgori, nembi e vento.

O natura cortese,
Son questi i doni tuoi,
Questi i diletti sono
Che tu porgi ai mortali. Uscir di pena
E’ diletto fra noi.
Pene tu spargi a larga mano; il duolo
Spontaneo sorge: e di piacer, quel tanto
Che per mostro e miracolo talvolta
Nasce d’affanno, è gran guadagno. Umana
Prole cara agli eterni! assai felice
Se respirar ti lice
D’alcun dolor: beata
Se te d’ogni dolor morte risana.
---









